{ include( 'head.html' ) }
{ include( 'navbar.html' ) }

<div class="container">
    <h1>Uppkomst</h1>
    <p class="text-muted">
        <small>HybbleHjonets historia del I</small>
    </p>
    <p>
        Den moderna hjonforskningen härleder Hybblehjonets uppkomst, till långt innan
        svetthyddans upptäckt, omkring år 525 f Kr (på hösten) då Kambyses II av Persien
        intog Egypten. Strax innan (på sensommaren) hade den gamle farao Amasis av
        den 26:e dynastin, avlidit hastigt av ett elakt kamelbett i axeln, som blivit
        infekterat. Då infektionen spridit sig ända upp till hans redan i förväg något
        överdimensionerade näsa avled han av kvävning i en kraftig snuva. Han ersattes
        av sin odugling till son Psammetikos III, vilken, som en blandning av Kalle Dussin
        och Kalle Anka, genast gav sig ut i strid mot Perserna. Perserna gav honom på
        skallen och Kambyses II intog Egypten. Men i gammal god persisk anda lät han
        först bränna ner hela härligheten, i hopp om att få tillnamnet ”den förskräcklige”,
        men på grund av en tilltagande fetma fick han nöja sig med ”den store”.
    </p>
    <p>
        Hur som helst, en ung slavinna i Amasis tjänst, vid namn Telkjasdguevsos [1],
        tjänstgjorde vid den tiden som hjon åt farao. Vid Amasis död beslöts att det
        var just hon som skulle få den stora äran att få balsameras tillsammans med
        farao och leva resten av sitt liv med honom i en liten näpen pyramid med vita
        knutar strax utanför Memfis.
    </p>
    <p>
        Redan då Alexander den store intog Egypten år 332 f Kr hittades ruinerna av
        pyramiden. Men då Amasis, som ju var en mycket modest farao, hade byggt en så
        liten trevlig pyramid att ingen uppfattade den som annat än ett vanligt egyptiskt
        hybble (eller möjligen ett utedass till Osiristemplet i närheten). Och då Alexander
        den store, i sin iver att utvidga sitt territorium, fick syn på pyramiden lär
        han helt sonika mala ner den för att fylla på med sand i den egyptiska öknen.
    </p>
    <p>
        Pyramiden smälldes upp i ett nafs och redan efter någon månad begravdes
        Telkjasdguevsos och Amasis. Men då Telkjasdguevsos, som vid den tiden hade
        blivit gravid med slarvern Psammetikos III, var något rund om magen lyckades
        inte balsameringen något vidare. Så fort ceremonierna var färdiga och pyramiden
        tillsluten, reste sig Telkjasdguevsos upp, tog av sig lindorna och började
        feja i pyramiden. Bland annat tog hon alla de stenar som trillat loss när
        man tillslöt pyramiden och lade dem i hög ett järngaller, som hade importerats
        från Lydien där järnåldern redan hade kommit från en lat bonde hade uppfunnit
        dynggrepen. Under gallret lade hon sina gamla lindor och lite gamla papyrusrullar
        och annat onödigt. Hon snickrade också ihop några bänkar som av lite träbitar
        som hon hittade, men då pyramiden var alldeles för trång fick hon inte plats
        med dem annat än på höjden.
    </p>
    <p>
        Det hände sig vid den tiden att Telkjasdguevsos började föda sitt barn just
        som Kambyses II trängde in i Egypten och började bränna ner Memfis. Då pyramiden
        var placerad vid Memfis utkanter stod där bara en samling träskjul. Dessa fattade
        snabbt eld och hettade upp pyramiden utifrån. Elden hettade upp pyramiden så
        pass att lindorna och de gamla papyrusrullarna under började fatta eld. För
        att släcka elden kastades Telkjasdguevsos med sina sista krafter en spann
        vatten över stenarna. Men i sin orkeslöshet och sina födslosmärtor missade
        hon elden och vattnet träffade istället stenarna, varvid hon avled. I samma
        stund arbetade barnet på att tränga ut ur Telkjasdguevsos [2] och istället
        för ett födsloskrik fick den lille inandas vattenångorna från stenarna.
        I sitt tillstånd då den lille endast var till hälften född, och alltså både
        levande och ofödd, upplevde parveln de ljuvliga ångorna från historiens första
        och rejälaste svetthydda. I denna övernaturliga njutning påstås Hybblehjonet ha
        uppgått i ångorna, andra forskare säger att Hjonet blev till ett med stenarna
        och då Alexander den store lät mala ner och sprida stenarna spred sig också
        Hjonet i världen, ytterligare andra historiker påstår att Hjonet blev en del
        av själva värmen.
    </p>
    <p>
        I vilket fall har ju Hybblehjonet visat sig för bastubadare genom seklerna
        som uppnått den ultimata njutningen.
    </p>
    <p class="text-muted">
        <i>Förtrolig Micke Klingvall för HjonforskningsInstitutet</i>
    </p>
    <hr />
    <ul class="list-unstyled">
        <li><small>[1] Eftersom ingen kunde uttala ”Telkjasdguevsos” kallades hon bara ”Te”, därav namnet Jonte (Hjon Te).</small></li>
        <li><small>[2] Därav uttrycket ”halva inne”.</small></li>
    </ul>
    <p class="text-right">
        <a href="hjonforskning.html"><span class="glyphicon glyphicon-menu-up" aria-hidden="true"></span> Tillbaka till Hjonforskning</a>
    </p>
</div>

{ include( 'foot.html' ) }
