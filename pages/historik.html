{ include( 'head.html' ) }
{ include( 'navbar.html' ) }

<div class="container">
    <p>
        Det var höst i Stockholm 1994. Mot den vätskebemängda septemberhimlen fladdrade
        ännu grönspräckliga asplöv och lönnen släppte sina röda segel mot den aktiva
        humusjorden. I sin förortscell i Solberga satt den ärevördige mänsklighetens
        underhållare Billey Shamrock. Svart, illa svart, var det allmänna läget i länet.
        Så slog, likt en meteor från en lunar metafor, en idé ned i nämnde underhållares
        hjärna. ”Här ska stiftas odödlig Orden”, var tanken. Vetandes väl vartåt att vända
        sig med en slik tanke tog han omedelstrax kontakt med den likaledes storstrålande
        datavirtuosen och vissångaren Samuel Trygger och historia var i grossess.
    </p>
    <p>
        Sällskapet GHO i Stockholm bildades och konstituerades i just denna höstmånad,
        just detta år. Allt eftersom tiden gick kom de båda stiftarnas respektive
        färdigheter till sin och Ordens fulla rätt. Som Hr. Shamrock ägde ett solitt
        Ordenskunnande och Hr. Trygger ägde in en frisk skepsis kombinerad med en
        sprudlande fantasi, utkristalliserades vad som kom att bli sin tids frejdigaste
        och intressantaste föreningsskapelse.
    </p>
    <p>
        I december hölls så för första gången invigningsritual i den första graden,
        varvid Sällskapets medlemstal ökade med ej mindre än etthundrafemtio procent.
    </p>
    <p>
        Ja, på den vägen är det.
    </p>
    <p>
        Efterhand har Sällskapet GHO i Stockholm utvecklats och mognat till vad det är
        idag — den klart lysande stjärna på gruppumgängets himmel som just du just nu
        funderar på att dånigast söka ditt tillträde i.
    </p>
</div>

{ include( 'foot.html' ) }
